Palak paneer
============

Hozzávalók (2 főre)
-------------------

   - 450 g spenótpüré (egy csomag mirelit, frissből még nem próbáltam)
   - 1 fej vöröshagyma
   - 2 gerezd fokhagyma
   - kevés olaj
   - 1 főzőtejszín (200-250 ml)
   - 1 csomag Shanghai wok fűszerkeverék
   - 1-2 tk Bangkok Curry fűszerkeverék (Ez a két fűszerkeverék helyettesíthető curry porral, abból kb. 2 púpozott teáskanálnyit kell beletenni, és akkor a garam masala nyugodtan mehet 2 tk-nyival)
   - 1-2 tk garam masala
   - 1 kávéskanál őrölt kömény
   - 1/2-1 kávéskanál chilli por
   - (só, bors)

Elkészítés
----------

A hagymát és a fokhagymát apróra vágjuk, utóbbit lustábbak elég, ha szétnyomják
a kés lapjával. Kevés olajon elkezdjük pirítani őket, és ha már szép üvegesek és
néhány kissé barnul, ráöntjük a Shanghai wok keveréket. Ez egy olyan étel,
aminél végig a tűzhely mellett kell állni, cserébe gyorsan elkészül. Innentől
ugyanis folyamatosan kavargatni kell, nehogy leragadjon. Ha egyenletesen
elkevertük a fűszert a hagymán, ráöntjük a tejszínt (inkább több részletben,
adagolva), és simára keverjük.

Ebbe a tejszínes krémbe beletesszük az előzőleg kiolvasztott spenótot, és addig
kavarjuk, amíg el nem kezd bugyogni. Ennek még nem lesz olyan szép, élénk zöld
színe, ezért kell bele a Bangkok Curry, majd sorban a többi fűszer. Mivel a
spenót hajlamos fröcskölni, még most is folyamatosan kavargatjuk. Ha
egyenletesen átmelegedett (szerintem olyan 5-10 perc a fűszerezés után, ha
végig közepes lángon dolgoztunk. Onnan tudjuk, hogy folyamatosan bugyog és
gőzpamacsok szállnak fel belőle), levesszük a tűzről (vagy eloltjuk alatta a
lángot, ha gáztűzhelyen dolgozunk).
