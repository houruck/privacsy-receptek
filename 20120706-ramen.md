Ramen
============

Hozzávalók (2 főre)
-------------------

   - 1 teáskanál friss reszelt gyömbér
   - 2 gerezd fokhagyma
   - 1 csomag(30g) szárított fafülgomba
   - 1 nagy répa
   - 1 csomag friss babcsíra(kb 3-4 marék ízlés szerint)
   - 1 teáskanál szezámmagolaj(ha nincs, sima napraforgó is jó)
   - 1/2 csomag soba ramen tészta
   - 1 teáskanál cukor
   - só
   - 2 evőkanál szójaszósz(sötét)

Elkészítés
----------

A fafülgombát beáztatjuk langyos vízbe kb 1 órára, hogy felpuhuljon. Amikor ez 
kész, a finomra vágott és szétnyomkodott fokhagymát és a gyömbért kis olajon 
pirítjuk kb 4-5 percig, hogy világosbarna legyen, majd a kockára vágott répát,
a felcsíkozott gombát és a babcsírát belerakjuk. Pirítjuk 5 percig, majd felöntjük 
vízzel ízlés szerint, de legalább annyira hogy ellepje. Amikor felforrt, beleöntjük
a szójaszószt, a cukrot, és a szójaszósz sósságától függően egy kis sót, ha elég
sós a szójaszósz, lehet hogy nem is kell bele több só. Kis lángon főzzük amíg 
a répa és a gomba puha nem lesz. A ramen tésztát forrásban lévő vízben főzzük 
3 percig, leszűrjük. A tésztát és a levest ne keverjük össze csak fogyasztás előtt
közvetlenül, mert a tészta nagyon fel tud puhulni. Ízlés szerint csípős szósszal
tálaljuk.
