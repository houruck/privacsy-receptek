Open Sauce
Ejtsd: open szósz. GNU GPL licenc alatt publikáltam.

Fokhagymás-tejfölös mártogatós

Bulik legnépszerűbbm könnyen elkészíthető sörkorcsolyája. Remek chips tunkoláshoz (ajánlom hozzá a hagymás-tejfölös ízűt). Egészséges(ebb) életmód hívei répát és/vagy uborkát is kipróbálhatják.

Hozzávalók:
 - 1 nagy tejföl (450 gramm)
 - 2 ömlesztett sajt (natúr vagy zöldfűszeres)
 - feketebors
 - fokhagyma
 - oregano

Elkészítés:

Egy tálba öntsd ki a tejfölt és add hozzá az ömlesztett sajtot. Fűszerezd frissen őrölt feketeborssal, oreganóval és ízlés szerint frissen zúzot fokhagymával (sokkal intenzívebb, mint ha krémet használsz). Egy kanállal alaposan keverd el és közben kóstolgasd. Szükség esetén fűszerezd saját ízlésed szerint. Tedd a hűtőbe lehetőleg egy éjszakára. 
